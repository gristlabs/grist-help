---
title: FAQ
---

# FAQ - Domande comuni

[TOC]

<br> <br> --- <br> <br>

## Profili utente

### Posso aggiungere più team a un unico profilo utente Grist?

Certo! Puoi creare più di un team. Ogni sito del team potrà essere di tipo gratuito o a pagamento. Ogni team con tipologia a pagamento sarà associatio al proprio piano di iscrizione, e fatturato separatamente.

1. **Nuovo team.** Se vuoi creare un nuovo team, con il suo sito, vai al tuo sito personale [docs.getgrist.com](https://docs.getgrist.com/), quindi fai click sul nome del sito in alto a sinistra (@tuo-nome) per aprire una lista di siti. Fai click su "crea nuovo sito del team". Nel pop-up, seleziona il piano tariffario che vuoi usare.

2. **Aggiungere un profilo utente a un sito del team.** Puoi essere proprietario o partecipare a più di un team. Se inoltre hai diversi profili utente con cui accedi a Grist, puoi anche aggiungere il tuo profilo secondario a un team, come partecipante. Per fare questo, mentre sei sul sito di un team di tua proprietà, apri il menu degli utenti e fai click su "Gestisci utenti".

**Sapevi che...?**

Un singolo sito del team può funzionare anche per una organizzazione con più gruppi (o sottogruppi) di lavoro. Per questo puoi usare i "workspace" (spazi di lavoro) dentro un sito del team, e [gestire l'accesso a questi](workspaces.md#managing-access) per creare aree separate per diversi gruppi del team.

### Posso aggiungere più profili utente a Grist?

Sì! Per aggiungere più profili utente a Grist, apri il [menu utenti](glossary.md#user-menu) facendo click sull'icona del profilo in alto a destra, quindi fai click su "Aggiungi profilo".

Adesso puoi facilmente passare da un profilo all'altro, e da un team all'altro, dal menu utenti.

### Come posso aggiornare le impostazioni del mio profilo?

Apri il [menu utenti](glossary.md#user-menu) facendo click sull'icona del profilo in alto a destra, quindi seleziona "Impostazioni del profilo".

Da qui puoi gestire il nome associato al tuo account, aggiornare il tema chiaro/scuro di Grist, impostare la lingua e creare e gestire una chiave per le API. Per saperne di più sulle API, vedi [Grist API](rest-api.md#grist-api).

**Vuoi aiutarci a tradurre Grist?**

Usiamo [Weblate](https://hosted.weblate.org/engage/grist/) per gestire le traduzioni, e i volontari sono benvenuti! Se vuoi tradurre Grist in una nuova lingua (grazie!), proponiti in questa [conversazione sul forum](https://community.getgrist.com/t/translating-grist/2086), e noi aggiungeremo la tua lingua su Weblate.

### Posso cambiare l'indirizzo email che uso per Grist?

Non è possibile cambiare la mail associata con il tuo profilo Grist. Tuttavia è possibile trasferire la proprietà di documenti e siti del team tra due profili Grist che ti appartengono. Questo in pratica è lo stesso che cambiare l'email. [Impara come farlo](FAQ.md#how-to-manage-ownership-of-my-team-site).

Puoi anche gestire account multipli su Grist. Per aggiungere un profilo, apri il [menu utenti](glossary.md#user-menu) facendo click sull'icona del profilo in alto a destra, quindi fai click su "Aggiungi account".

Adesso puoi facilmente passare da un profilo all'altro, e da un team all'altro, dal menu utenti.

### Come posso cancellare il mio profilo?

Puoi cancellare il tuo account in "Impostazioni profilo" selezionando "Cancella account", nella sezione "Privacy e Dati". Nota che questa azione non può essere annullata.

Vuoi cancellare un sito del team invece? Impara come [qui](teams.md#billing-account).

---

## Piani

### Perché ho diversi siti?

Tutti gli utenti di Grist hanno accesso a un sito personale gratuito. Questo ha un nome che inizia sempre con '@' e si trova all'indirizzo [docs.getgrist.com](https://docs.getgrist.com/). Ogni documento in questo sito può essere condiviso con un massimo di due ospiti, gratuitamente. Per saperne di più sul nostro piano gratuito, vedi la [pagina delle tariffe](https://www.getgrist.com/pricing/).

I documenti condivisi con te da altri account personali saranno mostrati nel tuo sito all'interno di spazi di lavoro '@Nome', per indicare il proprietario del documento.

Puoi spostarti tra il [sito personale](teams.md#understanding-personal-sites) e i [siti dei team](teams.md) facendo click in alto a sinistra per aprire un menu a tendina con i siti a cui hai accesso.

<center>*![Navigare tra i siti](images/faq/personal-and-team-site.png)*</center>

### Come posso gestire la proprietà dei miei siti dei team?

**Aggiungere un secondo proprietario**

1. Apri il sito del team per cui vuoi aggiungere un proprietario.

2. Fai click su "Gestisci team" nel [menu utenti](glossary.md#user-menu), facendo click sull'icona del profilo in alto a destra.

3. Aggiungi il nuovo indirizzo email come Proprietario, quindi fai click su Conferma.

4. Puoi anche andare in "Fatturazione account" (sempre nel menu utenti) e aggiungere il nuovo proprietario come Gestore della fatturazione.

**Trasferire la proprietà**

1. Segui i passaggi 1-3 qui sopra per aggiungere un nuovo proprietario.

2. Vai a "Fatturazione account" (sempre nel menu utenti) e aggiungi il nuovo proprietario come [Gestore della fatturazione](team-sharing.md#billing-permissions).

3. Il nuovo proprietario dovrebbe accedere, aprire il sito del team e visitare le pagine "Gestisci team" e "Fatturazione account" per rimuovere il proprietario originale. Questo in pratica trasferisce la proprietà del sito del team a un nuovo account.

Non è possibile aggiungere un secondo proprietario, o trasferire la proprietà, nel caso di un [sito personale](teams.md#understanding-personal-sites).

**Sapevi che...?**

Se vuoi trasferire la proprietà di un sito del team tra due account Grist entrambi di tua proprietà, puoi farlo più semplicemente accedendo con i diversi account. Per accedere con un altro account, apri il menu utenti e fai click su "Aggiungi account". Adesso puoi facilmente passare da un account all'altro, e da un team all'altro, dal menu utenti. Segui i passaggi qui sopra per trasferire la proprietà.

### Posso cambiare il nome e il sotto-dominio del mio team?

Puoi cambiare nome e sotto-dominio dalla pagina della fatturazione. Apri il [menu utenti](glossary.md#user-menu) facendo click sull'icona del profilo in alto a destra, quindi seleziona [Fatturazione account](teams.md#billing-account).

<center>*![Accesso pubblico](images/faq/edit-subdomain.png)*</center>

---

## Documenti e dati

### Posso muovere i documenti tra un sito e l'altro?

Certo! Segui questi passaggi per spostare documenti tra i siti.

1. Apri il documento da spostare e clicca sull'icona di condivisione (<span class="grist-icon" style="--icon: var(--icon-Share)"></span>), quindi "Duplica documento" dal menu.

2. Seleziona il sito (team) dove vuoi trasferire il documento.

Questo crea una copia, quindi manterrai il documento originale nel sito originale. Puoi sempre cancellarlo in seguito.

Scopri di più su come [copiare i documenti](copying-docs.md).

### Quante righe posso avere?

Come regola generale, Grist funziona meglio per documenti sotto le 100mila righe. Il limite vero e proprio dipende anche dal numero di tabelle, colonne, e dimensione media dei dati in ciascuna cella. Un modo per stimarlo è misurare la dimensione dei dati quando sono convertiti in CSV: in questo formato, il limite è circa 20Mb. Per esempio, un documento con 200mile righe e 12 colonne numeriche lo raggiungerebbe.

Gli allegati sono contati separatamente. Tutti gli allegati più i dati in un documento devono stare nel limite di 1Gb.

[Ulteriori dettagli sui limiti](limits.md).

### Posso usare caratteri accentati con Grist?

I caratteri non-inglesi (con accenti, o extraeuropei) sono ammessi nelle etichette delle colonne, ma non negli id di colonna, ovvero nei nomi che Python usa nelle formule. Quando importi un file dentro Grist, i caratteri accentati sono mantenuti nelle celle, ma non non nelle intestazioni di colonna: queste ricevono nomi approssimati con caratteri solo inglesi. Le etichette delle colonne sono approssimate allo stesso modo. Puoi rinominarle dopo l'importazione, per includere caratteri accentati.

Per [modificare gli id e le etichette delle colonne](col-types.md#renaming-columns) separatamente, apri il pannello degli strumenti e seleziona il menu delle colonne. Fai Click sull'incona "link" che unisce l'etichetta e l'id, per abilitare la possibilità di modificare. Anche se i caratteri non-inglesi non sono supportati negli id, è possibile cambiarli in qualcosa di più chiaro e facile da usare nelle formule.

<center>*![Cambiare id ed etichette di colonna](images/faq/editing-col-label-id.png)*</center>

### Come sommo il totale di una colonna?

Per sommare più record (righe) ti serve una [tabella di sommatoria](summary-tables.md).

La differenza più grande tra Grist e un foglio di calcolo come Excel o Google Sheets è che Grist è un database, quindi ogni riga nella tabella rappresenta un record (una persona, una transazione di banca, etc.). Dal momento che una somma di più record non costituisce un altro record, Grist offre di riassumere i dati con un widget separato, che puoi modificare per fare calcoli "riassuntivi" anche più raffinati.

Per esempio, supponi di avere una tabella di ordinativi di un negozio online chiamata `Orders` e vuoi sommare il ricavo di tutti gli ordinativi. Nel menu in alto a sinistra, fai click sul pulsante "Aggiungi nuovo" e seleziona "Aggiungi pagina" oppure "Aggiungi widget a pagina". Nel selettore dei widget, scegli la tabella `Orders`, quindi fai click sull'icona di sommatoria (<span class="grist-icon" style="--icon: var(--icon-Pivot)"></span>) lì accanto. Aggiungi la pagina o il widget al tuo documento. Fatto! Hai creato una tabella di sommatoria, che di default conta tutti i record nella tabella `Orders` e somma tutte le colonne di tipo [numerico](col-types.md#numeric-columns) o [intero](col-types.md#integer-columns), come l'ammontare delle vendite di ciascun ordinativo.

Una tabella di sommatoria può fare molto più che sommare le colonne di una tabella. Bastano pochi click per sommare gli ordinativi *per mese*, per calcolare il numero di ordinativi e il ricavo totale di ciascun mese per cui esistono dati.

Facciamo un passo in più: supponi di avere più di un negozio online. Con Grist, puoi registrare tutti gli ordinativi di tutti i negozi nella stessa tabella. Quindi, puoi sommare mese per mese *e* negozio per negozio.

Se aggiungi più mesi (o negozi!) nella tabella degli ordinativi, la tabella di sommatoria si aggiorna automaticamente: un'altra differenza rispetto a un foglio di calcolo. In Excel, avresti bisogno di espandere l'intervallo della tua formula, o aggiungere più fogli e modificare le formule ogni volta che aggiungi vendite, mesi o negozi. In Grist, puoi creare la tabella di sommatoria una volta sola, e lasciare che Grist faccia poi il lavoro per te.

Oltre al nostro articolo sulle [tabelle di sommatoria](summary-tables.md), abbiamo un [ tutorial video e guida passo-passo](examples/2021-06-timesheets.md) che fornisce un esempio di come costruire una dashboard con delle tabelle di sommatoria.

---

## Condividere

### Qual è la differenza tra un membro del team e un ospite?

I membri del team hanno accesso al [sito del team](teams.md), raggiungibile a una url con un sotto-dominio personalizzato, come `mio-team.getgrist.com`. Nei piani a pagamento, il numero dei membri del team determina il costo.

Di default, i documenti dentro un sito del team sono accessibili a tutti i membri. Questo si può cambiare, condividendo certi [documenti](team-sharing.md) or [spazi di lavoro](workspaces.md) solo con specifici membri del team.

Gli ospiti, d'altra parte, sono invitati ad accedere a certi documenti, ma non sono aggiunti al tuo team. Tutti i documenti di Grist, inclusi quelli nel sito personale, possono accettare fino a due ospiti gratuitamente, e questo non influisce sul costo del piano.

### Posso condividere documenti Grist solo con il mio team?

Ci sono diversi modi per condividere documenti Grist all'esterno del team.

1. **Ospiti.** Ciascun documento può essere condiviso con un massimo di due ospiti (non-membri) senza costo aggiuntivo.
2. **Link di condivisione.** Nelle impostazioni di condivisione si trova l'opzione di attivare [l'accesso pubblico](sharing.md#public-access-and-link-sharing). Il ruolo dell'utente di accesso pubblico può essere scelto tra "visualizza" o "modifica". Chiunque in posssesso del link può quindi vedere (o modificare) i tuoi dati. Queste visualizzazioni non contano come utenti ai fini del tuo piano di costi. Il documento è visibile a chiunque abbia il link, quindi occorre fare attenzione quando si lavora con dati sensibili.

<center>*![Accesso pubblico](images/faq/link-sharing.png)*</center>

1. **Link di sola visualizzazione.** Con i link di sola visualizzazione è possibile limitare ulteriormente che cosa possono vedere gli altri, usando le regole di accesso di Grist per impostare specifici parametri della url, chiamati [chiavi dei link](access-rules.md#link-keys): questi determinano quali tabelle, colonne e righe sono visibili quando si condivide uno specifico link.

2. **Viste incorporate.** Le [pagine](page-widgets.md#pages) di Grist si possono incorporare dento un sito per mezzo di un iframe. [Scopri come](embedding.md).

---

## Grist e il tuo sito/app

### Posso incorporare Grist nel mio sito?

Sì, è possibile incorporare le [pagine](page-widgets.md#pages) di Grist dentro un sito, come dati in sola lettura dentro un iframe.

`<iframe src="https://templates.getgrist.com/6D8E2h2DQNwS/Task-Management/p/6?embed=true"></iframe>`

Sostituisci la url nel codice qui sopra con la url della pagina di Grist che vuoi incorporare, seguita da `?embed=true` alla fine della url.

Scopri di più su come [incorporare Grist](embedding.md).

### Posso usare Grist come backend della mia app?

Usare Grist come una soluzione di backend verso un sito o una web app non è supportato al momento. Non abbiamo un metodo di autenticazione per questo caso d'uso. La chiave API non è in genere adatta, perché finirebbe per essere visibile da ogni utente della pagina web, cosa che di solito non si vuole. Siamo interessati a supportare questo scenario in futuro e accogliamo volentieri idee e proposte nel [forum della comunità](https://community.getgrist.com/).
